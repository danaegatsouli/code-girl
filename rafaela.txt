//Ένας λογιστής είναι ο άνθρωπος που ασχολείται επαγγελματικά με τη λογιστική, η οποία μετράει, αποκαλύπτει ή διασφαλίζει εκείνες τις οικονομικές πληροφορίες που βοηθούν τους διευθυντές, τους επενδυτές, τις φορολογικές αρχές και άλλους να αποφασίζουν σχετικά με την κατανομή των πόρων.

//Με τον όρο Οικονομολόγος αναφέρεται κάθε επιστήμονας - επαγγελματίας, ο οποίος εφαρμόζει τις αρχές των Οικονομικών Επιστημών
Ανάλυση, επεξεργασία και ερμηνεία οικονομικών φαινομένων, μεγεθών, η σύνταξη και υποβολή σχετικών μελετών και εκθέσεων προς επιχειρήσεις, οργανισμούς και γενικά φορείς οικονομικής δραστηριότητας.
Παροχή συμβουλών επί οικονομικών επιχειρησιακών, αναπτυξιακών, ταμιευτικών, χρηματοπιστωτικών, φοροτεχνικών και εμπορικών θεμάτων προς φορείς οικονομικής και επιχειρησιακής δραστηριότητας του ιδιωτικού, του δημόσιου τομέα και της Δημόσιας διοίκησης.
Παροχή υπηρεσιών οργάνωσης, διεύθυνσης των οικονομικών δραστηριοτήτων επιχειρήσεων καθώς και φορέων οικονομικής δραστηριότητας του δημόσιου τομέα.
Παροχή υπηρεσιών οργάνωσης, διεύθυνσης, εποπτείας λογιστικών υπηρεσιών, σχεδιασμός κατάρτιση και υπογραφή Οικονομικών Καταστάσεων.
Παροχή φοροτεχνικών υπηρεσιών, οργάνωση, λειτουργία και διεύθυνση γραφείων και επιχειρήσεων για την παροχή των ως άνω υπηρεσιών.
Σχεδιασμός στατιστικών και οικονομετρικών μεθόδων και ερευνών, επεξεργασία, ανάλυση, ερμηνεία και γενικά επιστημονική και πρακτική αξιοποίηση στατιστικών στοιχείων που αφορούν στην οικονομία, στα οικονομικά μεγέθη, στους συντελεστές της παραγωγής, στην παραγωγική και αναπτυξιακή διαδικασία.
Έλεγχος της διαχείρισης, των οικονομικών καταστάσεων βιβλίων και στοιχείων, επιχειρήσεων, οργανισμών, ιδρυμάτων και γενικά φορέων οικονομικής και επιχειρησιακής δραστηριότητας ή διαχείρισης φορέων του ιδιωτικού ή του δημόσιου τομέα κατά τις διατάξεις της κείμενης νομοθεσίας και η σύνταξη - έκδοση των αναγκαίων και σχετικών πορισμάτων εκθέσεων και πιστοποιητικών.
Διδασκαλία των θεωριών, αρχών, μεθόδων και πορισμάτων της οικονομικής επιστήμης και σκέψης και της εφαρμοσμένης οικονομικής, σε εκπαιδευτικά ιδρύματα, εξαιρουμένων των ανωτάτων εκπαιδευτικών ιδρυμάτων.

//Ο όρος Γραφίστας (αγγ. Graphic designer) αναφέρεται σε έναν επαγγελματία του τομέα της γραφιστικής και των γραφικών τεχνών, που ασχολείται με τον σχεδιασμό γραφικών, γραμματοσειρών και εικόνων. Η ειδικότητα της γραφιστικής εμπίπτει στο ακαδημαϊκό πεδίο των τεχνών, ανθρωπιστικών και κοινωνικών επιστημών. Επικεντρώνεται στην οπτική επικοινωνία, την γραφή και γενικά την επικοινωνία που επιτυγχάνεται με τη χρήση γραπτού λόγου. Συχνά αξιοποιεί στοιχεία από τον πολιτισμό, τις εικαστικές τέχνες, την φωτογραφία και τα κόμιξ.

Ένας γραφίστας (θηλ. Γραφίστρια) χρησιμοποιεί διάφορα μέσα και τεχνικές για να δημιουργήσει πρωτότυπα γραφικά, κείμενα και κάθε είδους οπτική πληροφορία, τα οποία εφαρμόζεται σε πεδία όπως η διαφήμιση, ο σχεδιασμός ιστοσελίδων, η εταιρική ταυτότητα, η τυπογραφία, οι αφίσες, η συσκευασία προϊόντων και άλλα.
Τα καθήκοντα και οι δεξιότητες ενός γραφίστα περιλαμβάνουν τη σχεδίαση λογοτύπων, τη δημιουργία εικονογραφήσεων, την επεξεργασία φωτογραφιών, την απεικόνιση κινουμένων σχεδίων σε οθόνες, τη διάταξη σελίδων, τη δημιουργία γραφικών στοιχείων για εφημερίδες, περιοδικά και ιστολόγια. Ο γραφίστας συνεργάζεται με εταιρείες και ομάδες εργασίας για τη δημιουργία γραφικών που πληρούν συγκεκριμένες προδιαγραφές και ανταποκρίνονται τεχνικά, επικοινωνιακά και αισθητικά στις ανάγκες του κάθε εγχειρήματος.

//Ξεναγός είναι επαγγελματίας που ξεναγεί, συνοδεύει υπηκόους του κράτους ή ξένους περιηγητές σε έναν τόπο, υποδεικνύοντάς τους τα αξιοθέατα και εξηγώντας την ιστορία και τη σημασία τους, παρέχοντας στη διάρκεια της ξενάγησης έγκυρες πληροφορίες[1]. Συνήθως ξεναγεί σε ιστορικά σημεία, αλλά και σε περιοχές με ειδικό ενδιαφέρον για τον περιηγητή, συχνά εισάγοντας τον ξεναγούμενο και σε έθιμα του τόπου. Επίσης, με τη μεταφορική έννοια, ξεναγός είναι ο οιοσδήποτε κατέχει ένα θέμα και εισάγει σε αυτό έναν άλλον ο οποίος έχει άγνοια επ' αυτού (π.χ. σε μια τέχνη ή επιστήμη) Ο Ξεναγός είναι ένα επάγγελμα που όταν πας σε όποια χώρα θες αυτός σου τα λέει ελληνικά. Ο Ξεναγός ξέρει πολύ καλά όλες τις γλώσσες

//Δικαστής είναι ο λειτουργός, ο οποίος ασκεί τη δικαστική εξουσία, είτε μόνος του είτε ως μέρος μιας πολυμελούς συνθέσεως. Οι εξουσίες, τα καθήκοντα, ο τρόπος διορισμού, η πειθαρχία και η κατάρτιση των δικαστών ποικίλλουν σε μεγάλο βαθμό μεταξύ των διαφόρων δικαιοδοσιών. Ο δικαστής οφείλει να διεξάγει τη δίκη αμερόληπτα και, συνήθως, σε ανοιχτό δικαστήριο. Ο δικαστής ακούει όλους τους μάρτυρες και οποιαδήποτε άλλα αποδεικτικά στοιχεία που παρουσιάζονται από τους δικηγόρους της υπόθεσης, αξιολογεί την αξιοπιστία και τα επιχειρήματα των διαδίκων και στη συνέχεια εκδίδει απόφαση επί του θέματος βάσει της ερμηνείας του νόμου και την προσωπική τους κρίση. Σε ορισμένες δικαιοδοσίες, η εξουσία του δικαστή μπορεί να μοιράζεται με μια κριτική επιτροπή.
